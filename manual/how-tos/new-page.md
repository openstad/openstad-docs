# Nieuwe pagina's toevoegen

Een nieuwe pagina aanmaken kan op verschillende manieren. De eerste manier is via _Page menu_ links onder in het scherm. Je kunt een nieuwe lege pagina aanmaken door te klikken op _New Page_.

![Nieuwe pagina aanmaken via Page Menu](../../img/Nieuwe\_pagina\_page\_menu\_new\_page.jpg)

Je krijgt dan een instellingenscherm te zien voor de nieuwe pagina. Automatisch opent deze op het _Basics_ tabblad. Hier kun je de pagina een titel geven (_Title_), dit is de naam van de pagina die bijvoorbeeld in de menubalk te zien is en in verschillende instellingen pagina’s. Wanneer je het eens bent met de voorgestelde slug en standaardinstellingen (de website wordt gepubliceerd en de naam verschijnt in de menubalk), klik je op _Save Draft_. Je hebt een pagina aan gemaakt!

Je kunt later terug naar deze instellingen door wanneer je (In _Draft_ modus) op de pagina bent op Page menu → Page Settings te klikken of via OpenStad → Pages _en dan achter de naam van de pagina_ \_op \_Settings \_te klikken.

## Slug

In het \_Basics \_tabblad onder _Page Settings_ kies je onder het kopje _Slug_ de URL van de nieuwe pagina. Oftewel wat er achter de _basis URL_ (projectnaam.nl) komt te staan om bij de nieuwe pagina te komen: projectnaam.nl/slug. Het is belangrijk dat er geen spaties staan in de slug, dus gebruik bij meerdere woorden tussen-streepjes. De [slug ](new-page.md#slug)begint altijd met een _forward slash_; /.

Als je een nieuwe pagina aanmaakt vanaf een pagina die niet Home is, krijg je last van _nesting_. Er komen twee _slashes_ in je URL te staan (projectnaam.nl/pagina/nieuwepagina), dit kan een verwarrende URL opleveren, dus maak hier liever één van (projectnaam.nl/nieuwepagina).

## (Nog niet) publiceren

Je kunt in het _Basics tablad_ van je instellingenscherm aangeven of de pagina gepubliceerd moet worden onder _Published_→ _Yes/No_.

Het is mogelijk om pagina’s op te zetten, en ook tussendoor te _comitten_, zonder dat deze zichtbaar zijn voor bezoekers van de website. Je kiest dan _Published_ → _No._ Een niet gepubliceerde pagina herken je aan een rode knop getiteld _Unpublished_ links onderin het venster wanneer je op de pagina bent. Door hierop te klikken en vervolgens te kiezen voor _Publish Page_ kun je de pagina zichtbaar maken voor iedereen.

Het omgekeerde proces kost iets meer handelingen; ga hiervoor eerst linksonder naar _Page Menu_, ga naar _Page Settings_ en kies op het _Basics_ tabblad (die standaard als eerste opent) onder het kopje _Published_ voor _No_. Klik dan rechtsboven op _Save Draft_. Vergeet niet de pagina te _comitten_ om de wijzigingen daadwerkelijk door te voeren.

Een uitzondering is de _Home_-pagina, die kan niet _unpublished_ worden.

Publiceren: (In _Draft_ modus) _Unpublished_ → _Publish Page_ ( → _Commit_)

Publiceren ongedaan maken: (In _Draft_ modus) _Page Menu_ → _Page Settings_ → _Published: No_ → _Save Draft_ ( → _Commit_)

{% embed url="https://cdn.jsdelivr.net/gh/Amsterdam/openstad-docs/video/(un)publish.mp4" %}

## Hide in navigation

Ook kun je in het \_basics \_tabblad aangeven of de pagina verstopt moet worden in de menubalk; Hide in Navigation → _Yes/No_. Wanneer je een pagina wil aanmaken die alleen te bezoeken is via een knop/link op een andere pagina vul je hier _Yes_ in. Dit geldt bijvoorbeeld voor formulier pagina’s maar ook voor de pagina’s over cookies en de privacy verklaring. Wanneer je hier _No_ invult verschijnt de pagina naast Home en je andere pagina’s in de menubalk.

Klik op _Save Draft_ rechts bovenin om je nieuwe pagina aan te maken. Je kunt later terug naar deze instellingen door wanneer je op de pagina bent op Page menu → Page Settings te klikken of via OpenStad → Pages _en dan achter de naam van de pagina_ op Settings te klikken.

![Nieuwe pagina formulier](../../img/Nieuwe\_pagina\_New\_page\_form.jpg)

## Copy page

Je kunt ook een nieuwe pagina aanmaken door een bestaande pagina binnen je website te kopiëren. Dit kan bijvoorbeeld handig zijn wanneer de pagina die je wil aanmaken dezelfde lay-out of widgets moet hebben. Je kopieert een pagina door op de pagina waarop je je op dat moment bevindt te gaan naar _Page Menu_, links onderin het scherm en daar te kiezen voor _Copy Page_. Je kopieert naast de inhoud van de pagina ook de instellingen.

![Copy page formulier](../../img/Nieuwe\_pagina\_Copy\_page\_form.jpg)
